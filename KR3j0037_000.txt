# -*- mode: mandoku-view; -*-
#+TITLE: 學林
#+DATE: 2015-08-24 23:20:33.063435
#+PROPERTY: ID KR3j0037
#+PROPERTY: BASEEDITION WYG    
#+PROPERTY: JUAN 提要
<pb:KR3j0037_WYG_000-1a>¶
欽定四庫全書　　　　　子部十¶
　學林　　　　　　　　　雜家類二(雜考之屬/)¶
　　提要¶
　　　　(臣/)等謹案學林十卷宋王觀國撰觀國長沙人¶
　　　　其事蹟不見於宋史湖廣通志亦未之載惟¶
　　　　賈昌朝羣經音辨篇首載有觀國所作後序¶
　　　　一篇署曰左承務郎知汀州寧化縣主管勸¶
　　　　農公事兼兵馬監押王觀國末題紹興壬戌¶
<pb:KR3j0037_WYG_000-1b>¶
　　　　秋七月中澣則南渡以後人也考晁公武陳¶
　　　　振孫兩家及宋史藝文志是書俱未著録獨¶
　　　　呉曽能改齋漫録引之稱曰學林新編而今¶
　　　　所傳抄本但題學林無新編二字殆傳寫者¶
　　　　又以省文去之矣書中專以辨别字體字義¶
　　　　字音為主自六經史漢旁及諸書凡註疏箋¶
　　　　釋之家莫不臚其異同折衷至當如論無字¶
　　　　謂古但有无亡二字至秦始用無字為有無¶
<pb:KR3j0037_WYG_000-2a>¶
　　　　之無又引説文文甫切今借為有無字玉篇¶
　　　　有繁廡茂盛之義考核甚精此類凡數百條¶
　　　　多諸儒所未發在南宋諸家中可謂能讀書¶
　　　　識字者雖呉曽漫録中頗抉摘其所短如謂¶
　　　　左傳季氏介其雞當從髙誘以鎧著雞頭不¶
　　　　當作䝉雞之臆佛氏精舎江表傳載于吉事¶
　　　　是魏初已有之觀國謂自晉始有者為誤又¶
　　　　孟子以言餂之觀國不取郭璞音義而取玉¶
<pb:KR3j0037_WYG_000-2b>¶
　　　　篇音甜之説京索之索觀國以為當音山客¶
　　　　反不知陸氏釋文及五臣之注韓退之之詩¶
　　　　皆音悉落反固未嘗誤其所駁正皆為切中¶
　　　　其病然不過千百之什一其餘則發明小學¶
　　　　無不典確精純以視孫奕示兒編項安世家¶
　　　　説之類殆為過之信無愧於博洽之士卓然¶
　　　　特出者矣乾隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR3j0037_WYG_000-3a>¶
　　　　　　　總　校　官　(臣/)　陸　費　墀¶
